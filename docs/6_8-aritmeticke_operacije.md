---
layout: default
title: Skripte
---

<link rel="stylesheet" href="/UNIX-beginner-course/assets/css/custom.css">

<div style="margin-bottom: 1em;">
  <a href="/UNIX-beginner-course/" class="button-nav">⟵ Nazad na početak</a>
</div>

# Osnovne aritmetičke operacije

![aritmeticke operacije slika](../assets/diagrams/aritmeticke_operacije_dijagram.png)

Sintaksa za aritmetičke operacije i čuvanje njihovih vrednosti je malo komplikovanija. Same oznake aritmetičkih operacija su iste, odnosno `+`,`-`,`*`,`/`,`%`. Problem se javlja zbog striktnih pravila u vezi sa upotrebom razmaka u zapisu. Bitno je odmah razumeti da je `[` zapravo komanda i iz tog razloga je neophodno voditi računa kada se sme uneti razmak, a kada ne, za razliku od većine programskih jezika.
Sada ćemo proći kroz razne primere ovih kombinacija:

1. `sum=$((1+2))`
Ovo je ispravan način i govori nam da se u varijablu `sum` upisuje **vrednost izraza** `1+2`.

2. `sum=$(( 1 + 2 ))`
I ovo je ispravan način. Unutar dvostruke zagrade možemo da unosimo razmak kako nam se više sviđa i kako je nama pregledno.

3. `sum = $(( 1 + 2 ))` ili `sum= $(( 1 + 2 ))` ili `sum=$ ((1 + 2))`
Ovo su sve neispravni zapisi i dobićemo grešku da komanda ne postoji. U Zavisnosti od zapisa biće ili `syntax error near unexpected token '('` ili `command not found`

Sada možemo da vršimo operacije i nad našim varijable. Ukoliko znamo da imamo broj u varijabli, možemo pristupiti vrednosti varijable upotrebom `$` i onda sabirati te brojeve. Npr. program za sabiranje dva broj koja unosi korisnik bi izgledao ovako.

```bash
#!/bin/bash

read -p "Unesi prvi sabirak: " prvi
read -p "Unesi drugi sabirak: " drugi
sum=$(( $prvi + $drugi ))
echo "Suma sabiraka $prvi i $drugi je $sum"
```

Isprobavanjem možete primetiti da će bilo koji ulaz biti prihvaćen, čak i karakteri, specijalni karakteri, decimalne vrednosti, bilo šta. Međutim, kao što je očekivano, program će se u tim situacijama ponašati se neočekivano. Može se desiti da  izbaciti grešku, ali na žalost može se desiti i da odradi *nešto*. Kontrola unosa ostaje na nama da vodimo računa, te je bitno da vidimo kako da upravljamo kontrolom toga programa.

# Vežba 👷
* Probaj da napišeš skriptu koja će oduzeti dva prosleđena parametra.

[![Open in GitHub Codespaces](https://github.com/codespaces/badge.svg)](https://github.com/codespaces/new/?repo=dianasantavec/UNIX-beginner-course&devcontainer_path=.devcontainer/devcontainer.json)

<div class="nav-buttons-wrapper">
  <div class="nav-left">
    <a href="6_7-read.html" class="button-nav">← Prethodna</a>
  </div>
  <div class="nav-right">
    <a href="6_9-if.html" class="button-nav">Sledeća →</a>
  </div>
</div>